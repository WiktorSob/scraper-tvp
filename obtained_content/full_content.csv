link,title,headline,content
https://www.tvp.info/70074275/wspolne-konto-bankowe-malzonkow,"Mówi się, że pieniądze szczęścia nie dają. Przeczy temu jednak badanie, które zrobili naukowcy z Uniwersytetu Indiany. Wynika z niego,  że małżonkowie, którzy mają wspólne konto bankowe, rzadziej kłócą się o pieniądze, czują się pewniej w zarządzaniu domowym budżetem, są bardziej zaangażowani w realizację wspólnych celów i bardziej zadowoleni ze swojego związku.",Wspólne konto małżonków ma wpływ na ich związek. Naukowcy wyjaśnili jaki,"
Niedawne badanie zrealizowane przez naukowców z Kelley School of Business na Uniwersytecie Indiany nie było pierwsze, w którym próbowano sprawdzić związek między domowymi finansami a trwałością związku. Wcześniejsze prace na tem temat wykazywały, że wspólne zarządzanie rodzinnym budżetem ma wpływ na satysfakcję ze związku. Badaczom z Kelley School of Business udało się jednak jako pierwszym potwierdzić, że wspólne gospodarowanie budżetem cementuje małżeństwo i wykazać, dlaczego tak się dzieje. Wyniki ich pracy opublikowano w magazynie „Journal of Consumer Research”.Wspólne konto w małżeństwie. Dwa lata badańBadanie trwało dwa lata, wzięło w nim udział 230 par, które rozpoczynały wspólne życie – były zaręczone lub świeżo po ślubie. Średni wiek partnerów wynosił 28 lat. Około 36 proc z nich miało wyższe wykształcenie, a średni łączny dochód na parę wynosił 50 000 dolarów rocznie. Każda para znała się od około pięciu lat, a w związku była średnio od trzech lat. Dla wszystkich uczestników było to pierwsze małżeństwo, 10 proc. z nich miało dzieci.Małżeństwa podzielone na trzy grupy Na początku badania wszyscy mieli oddzielne konta bankowe. Podzielono ich na trzy grupy. Parom z jednej grupy badacze polecili, by nadal mieli osobne konta, tych z kolejnej poproszono o otwarcie wspólnego rachunku. Pary z trzeciej grupy mogły same zdecydować, co zrobią. Po dwóch latach naukowcy przy pomocy ankiet zbadali sytuację we wszystkich 230 parach. Okazało się, że te, które otrzymały polecenie otwarcia wspólnego konta, deklarowały wyższą jakość relacji niż te, które miały oddzielne konta. Na tej podstawie naukowcy doszli do wniosku, że wspólne zarządzanie pieniędzmi sprzyja porozumieniu w sprawie celów finansowych, większej przejrzystości i wspólnemu rozumieniu obowiązków małżeńskich. A co za tym idzie, wpływa na satysfakcję z relacji. 



  
Tworzenie relacji wspólnotowej Zależność ta była widoczna niezależnie od długości trwania związku. – Kiedy przeprowadziliśmy ankietę wśród osób o różnym stażu w związku, ci, którzy połączyli konta, deklarowali wyższy poziom wspólnoty w swoim małżeństwie w porównaniu z osobami, które miały oddzielne konta, a nawet tymi, którzy częściowo połączyli swoje finanse. Biorąc pod uwagę znaczące zmiany, jakie zaobserwowaliśmy w ciągu dwóch lat, jest to przekonujący dowód na korzyści płynące z połączenia finansów – powiedziała Jenny Olson z Kelley School of Business. Jej zdaniem wynika to z tego, że posiadanie wspólnego konta pomaga stworzyć relację wspólnotową. – Jest to relacja, w której partnerzy odpowiadają na swoje potrzeby, chcą sobie pomagać. Mówią: „Chcę ci pomóc, bo tego potrzebujesz. Nie rozliczam”. W tej relacji istnieje perspektywa „my” – tłumaczy badaczka.Jenny Olson dodaje też, że pary z oddzielnymi kontami postrzegają decyzje finansowe bardziej transakcyjnie. – Przy oddzielnych kontach częściej obserwujemy postawę „coś za coś”. To sposób myślenia: „Pomogę ci, bo później ty mi pomożesz”. Oddzielne konta sprzyjały też przekonaniu, że łatwiej jest opuścić związek. W ciągu tych dwóch lat, kiedy prowadziliśmy badanie, rozstało się 20 proc. par, w większości te z oddzielnymi kontami – stwierdziła badaczka z Kelley School of Business. 



 "
https://www.tvp.info/70037942/mieszkania-nie-stanieja-brakuje-ziemi,"O ok. 5 proc. w ciągu roku mogą zdrożeć nowe mieszkania. Stabilizacja cen byłaby możliwa, gdyby podaż dogoniła popyt. A na to się nie zanosi, bo brakuje gruntów, brakuje planów miejscowych, a procedury administracyjne się wydłużają – czytamy we wtorkowej „Rzeczpospolitej”. ",Mieszkania nie stanieją. Brakuje ziemi,"
„Siedem grzechów głównych, które hamują rozwój mieszkalnictwa, zidentyfikował Polski Związek Firm Deweloperskich (PZFD). To: nieżyciowe prawo i uznaniowość urzędnicza, długi czas wydawania pozwoleń, lęk urzędników przed podejmowaniem decyzji, brak ziemi i brak planów zagospodarowania, rosnące koszty inwestycji, przeciągające się uzgodnienia dotyczące przyłączeń dróg i mediów, wreszcie – blokowanie budów przez sąsiadów. Wszystko to sprawia, że mieszkań powstaje mniej, niż mogłoby powstać” – pisze „Rz”. Gazeta wskazuje, że według autorów raportu PZFD, liczba wybudowanych mieszkań w ostatnich latach sukcesywnie rosła – od ponad 50 tys. w 2013 r. do ponad 140 tys. w ub.r. „Kryzys gospodarczy, załamanie na rynku kredytów hipotecznych, niestabilność prawa i biurokracja sprawiły, że liczba nowych inwestycji dramatycznie spadła” – alarmuje cytowany w „Rz” PZFD. „Podaje, powołując się na dane GUS, że w 2021 r. deweloperzy rozpoczęli budowę 166 tys. mieszkań, w 2022 r. – 115 tys. W styczniu tego roku rozpoczęto budowę 5,8 tys. lokali – o ponad 20 proc. mniej niż w styczniu zeszłego roku” – czytamy. „Rzeczpospolita” zauważa, że prognozy nie są optymistyczne.„W całym 2023 r. deweloperzy rozpoczną budowę ok. 70-80 tys. mieszkań. Dla porównania – w zeszłym roku oddali do użytku 144 tys. mieszkań i domów – to 60 proc. wszystkich wybudowanych w tym czasie. Inwestorzy indywidualni wznieśli 91 tys. mieszkań i domów. Jedną z większych bolączek branży jest brak terenów pod osiedla. Działki, które są do wzięcia, nie zawsze są zlokalizowane tam, gdzie Polacy chcieliby mieszkać” – pisze. 



 "
https://www.tvp.info/70022715/meta-ukarana-rekordowa-grzywna-12-mld-euro-za-przesylanie-danych-europejskich-uzytkownikow-facebooka-do-usa,"Meta została ukarana rekordową grzywną 1,2 mld euro za przesyłanie danych europejskich użytkowników Facebooka na serwery USA, ogłosiła  Europejska Rada Ochrony Danych. To wynik dochodzenia w sprawie Facebooka przeprowadzonego przez irlandzką Komisję Ochrony Danych.",Meta ukarana rekordową grzywną za przesyłanie danych Europejczyków do USA,"
Grzywna jest najwyższą, jaką kiedykolwiek nałożono na podstawie europejskiego prawa dotyczącego prywatności danych, znanego jako Ogólne rozporządzenie o ochronie danych (RODO). Naruszenie Meta jest „bardzo poważne, ponieważ dotyczy przekazywania, które jest systematyczne, powtarzalne i ciągłe” – skomentowała decyzję Andrea Jelinek, przewodnicząca Europejskiej Rady Ochrony Danych. Bezprecedensowa kara – Facebook ma miliony użytkowników w Europie, więc ilość przesyłanych danych osobowych jest ogromna. Bezprecedensowa kara jest mocnym sygnałem dla organizacji, że poważne naruszenia mają daleko idące konsekwencje – dodała. Meta, która jest również właścicielem WhatsApp i Instagram, zapowiedziała odwołanie się od orzeczenia, w tym grzywny. Europejska Rada Ochrony Danych jest instytucją zapewniającą spójne stosowanie ogólnego rozporządzenia o ochronie danych RODO. W jej skład wchodzą przedstawiciele organów ochrony danych z 27 państw członkowskich UE i 3 państw Europejskiego Obszaru Gospodarczego oraz Europejskiego Inspektora Ochrony Danych.  



 "
https://www.tvp.info/70022328/wynagrodzenia-beda-rosnac-szybciej-niz-ceny-ekspert-pie-prognozuje-wzrost-sily-nabywczej-pensji,"Wynagrodzenia rosną w dwucyfrowym tempie – wynika z nowych danych Głównego Urzędu Statystycznego. Mimo to i mimo wyhamowania inflacji siła nabywcza pensji maleje – zauważa Sebastian Sajnóg z Polskiego Instytutu Ekonomicznego. Ekspert prognozuje, że ten niekorzystny trend odwróci się w drugiej połowie roku.  ",Inflacja a wynagrodzenie. Ekspert PIE prognozuje odwrócenie niekorzystnego trendu,"
Jak podał w poniedziałek Główny Urząd Statystyczny, przeciętne wynagrodzenie brutto w sektorze przedsiębiorstw w kwietniu 2023 r. wyniosło 7430,65 zł, co oznacza wzrost o 12,1 proc. rdr. Zatrudnienie w tym sektorze rdr wzrosło o 0,4 proc.  Czytaj więcej: Wynagrodzenia w górę. Najnowsze dane z polskiej gospodarki  Sebastian Sajnóg z Polskiego Instytutu Ekonomicznego zwrócił uwagę, że wzrost zatrudnienia spowolnił w kwietniu; w marcu było to 0,5 proc. – Równocześnie wynagrodzenia stale rosną w dwucyfrowym tempie, chociaż ich siła nabywcza wciąż maleje – wskazał.PIE przewiduje, że trend ten odwróci się w drugiej połowie roku wraz ze spadkiem inflacji.  Ekspert: Siła nabywcza pensji znów będzie rosnąć  Sajnóg zauważył, że liczba osób zatrudnionych jest teraz najwyższa od początku pomiarów.– Spowolnienie gospodarcze zahamuje przestrzeń do dalszych wzrostów. W kolejnych miesiącach zobaczymy stabilizację zatrudnienia na ubiegłorocznych poziomach – stwierdził. 



  
Dodał, że będzie to związane także z efektem bazy statystycznej: „w 2022 r. znacznie rosło zatrudnienie uchodźców z Ukrainy, podczas gdy obecnie obserwujemy jego spadek”.  Tempo wzrostu wynagrodzeń – jak zaznaczył analityk PIE – spowolniło w kwietniu z 12,6 proc. do 12,1 proc. – To kolejny miesiąc, kiedy wynagrodzenia rosną wolniej od inflacji – ta wyniosła 14,7 proc. – wskazał.  Zastrzegł, że różnica jest jednak coraz mniejsza.– Wraz z dalszym spadkiem inflacji w wakacje, wynagrodzenia będą rosnąć szybciej niż ceny. Oznacza to, że siła nabywcza pensji ponownie zacznie rosnąć – stwierdził.   W ocenie eksperta w kolejnych miesiącach wzrost wynagrodzeń prawdopodobnie będzie niższy. – NBP wskazuje, że podwyżki w horyzoncie kolejnych trzech miesięcy planuje wciąż 46,5 proc. przedsiębiorstw. Rok temu było to 48,1 proc. – przypomniał. Zobacz także: Furgalski zaatakował CPK. Teraz przeprasza i... zabrania komentować Według niego w rezultacie tempo wzrostu wynagrodzeń w kolejnych miesiącach oscylować będzie w okolicach 10 proc.  



 "
https://www.tvp.info/70017015/noclegi-we-wloszech-drozeja-najwyzsze-ceny-min-we-florencji-i-mediolanie,"400-500 euro sięgała cena jednego noclegu w wielu hotelach w Wenecji w przedostatni weekend maja, w dniach inauguracji Biennale Architektury. Rzadkością nie są ceny 700 euro za dobę. Także w innych włoskich miastach na progu sezonu wakacyjnego notuje się znaczy wzrost cen w hotelach; najwięcej we Florencji i Mediolanie – o około 40 proc.",Astronomiczne ceny noclegów we Włoszech. Alarmują obrońcy praw konsumentów,"
Alarm w sprawie tych podwyżek podnieśli obrońcy praw konsumentów z organizacji Assoutenti. Stowarzyszenie to ostrzegło, że „historyczne miasta i miejscowości nadmorskie przygotowują się na sezon letni podnosząc ceny w hotelach”.Ceny noclegów są „astronomiczne” – ocenił dziennik „Il Messaggero”.W komentarzach zauważa się, że podwyżki cen w turystyce i gastronomii, które są jedną z sił napędowych gospodarki Włoch, mogą wręcz doprowadzić do załamania tych sektorów w najważniejszym dla nich okresie.Według organizacji konsumenckiej ceny w hotelach w kraju wzrosły średnio o 18 proc. w porównaniu z zeszłym rokiem, znacznie powyżej inflacji wynoszącej ponad 8 proc. Najwięcej zdrożały noclegi we Florencji – o 43 proc.; w Mediolanie o 38 proc. W Wenecji i Palermo ceny wzrosły o 25 proc.Włochy: 5,5 mln osób żyje w absolutnym ubóstwieWśród nadmorskich miejscowości największe podwyżki, o ok. 20 proc., notuje się na Sardynii.„Obawiamy się, że to dopiero początek tego, co czeka Włochów tego lata” – oświadczyła organizacja Assoutenti. Jak zaznaczyła, może to oznaczać, że wiele rodzin skróci wakacje albo z nich zrezygnuje. 



 "
https://www.tvp.info/70000153/sztuczna-inteligencja-ai-mocno-wkracza-do-branzy-zarzadzania-ludzkimi-jest-tansza-i-szybsza,"Rewolucja AI wkracza do branży zarządzania zasobami ludzkimi (HR) coraz mocniej – wskazuje Przemysław Kadula, współtwórca oraz dyrektor zarządzający agencji rekrutacyjnej Talent Place, członek zarządu Polskiego Forum HR. Największym wyzwaniem – według Dominiki Olczak, ekspertki SoDA – jest zachowanie „człowiekocentryczności”. ","Taniej i szybciej, choć jest pewne „ale”. W tę branżę mocno wkracza sztuczna inteligencja","
Kadula zaznaczył, że na początku technologia AI (ang. artificial intelligence – AI – sztuczna inteligencja) będzie wspierać pracowników w wielu czynnościach, a tam, gdzie technologia przyniesie poprawę efektywności, całkowicie zastąpi człowieka.  Koniec rozmów rekrutacyjnych, jakie znamy?  Zauważył, że w branży rekrutacyjnej sztuczna inteligencja i automatyzacja pozwolą na szybsze docieranie do odpowiednich kandydatów, „przejmą pierwsze etapy preselekcji, komunikacji i screeningu kandydatów, oceni aplikacje i umówi odpowiednie osoby do kolejnego etapu”.  Ocenił, że efektem będzie znaczne obniżenie czasu trwania rekrutacji i jej kosztów. – Sami pracujemy nad aplikacją, która ma na celu łączenie, z wykorzystaniem AI i machine learningu, kandydatów z bazy tysięcy rekruterów z pracodawcami – dodał Kadula.  Wspomniał, że przy pisaniu CV najlepiej stosować podobne zasady jak w przypadku SEO (search engine optimization – proces optymalizacji w celu zwiększenia widoczności i ruchu z wyników wyszukiwania) oraz stron internetowych. – Najważniejsze staje się zawarcie odpowiednich nagłówków, fraz i słów kluczowych w CV – dodaje. Wspomniał, że najczęściej znajdują się one w ogłoszeniu o pracę w kategorii wiedza i umiejętności oraz w obowiązkach wymaganych na danym stanowisku.  CV lepsze po angielsku  – Algorytm zastosowany przez AI przeszuka CV, aby znaleźć dopasowania do słów kluczowych zawartych w opisie stanowiska – wyjaśnia. Dodaje, że istotna jest kwestia oznaczenia zaawansowania umiejętności i zdobytego doświadczenia. – Tutaj ważne jest wykorzystanie przysłówków lub przymiotników, zamiast graficznych symboli. (...) Bezpieczniejszą opcją jest również stworzenie CV w języku angielskim, ponieważ jeszcze nie wszystkie modele ML są w stanie analizować język polski – przekazał Kadula. #wieszwiecejPolub nasDominika Olczak, lider ds. zasobów ludzkich w firmie IT Inwedo oraz ekspertka Organizacji Pracodawców Usług IT SoDA (Software Development Association Poland) zwróciła uwagę, że najczęściej pojawiającym się argumentem przemawiającym za wykorzystywaniem sztucznej inteligencji w działaniach zespołów HR jest uwalnianie czasu, który poświęcamy na powtarzalne i czasochłonne zadania. 



  
– AI może zostać wykorzystana do analizy i selekcji napływających w procesach rekrutacyjnych CV. Może również mieć zastosowanie w chatbotach, które odpowiadają w czasie rzeczywistym na pytania kandydatów bądź kandydatek dotyczących procesu rekrutacyjnego – przekazała.  Jak na maturze – trzeba się „wpisać w klucz”  Zaznaczyła, że pojawiają się również narzędzia, które wykorzystują AI do generowania ogłoszeń o pracę lub spersonalizowanych wiadomości do kandydatów na LinkedIn. Zwróciła jednak uwagę, że wykorzystanie AI w rekrutacji niesie za sobą szereg zagrożeń. Całkowite powierzenie weryfikacji CV algorytmom AI powoduje, że osoby, które nie wpiszą się w klucz, zostaną automatycznie odrzucone w procesie.  – Stwarza to ryzyko pominięcia w rekrutacji osób mogących mieć wartościowe doświadczenie oraz kompetencje, które również będą cenne w danej roli. Sztuczna inteligencja nie jest gwarantem równości szans i wykluczenia dyskryminacji w procesach rekrutacyjnych – przekazała.  Zobacz także: Dane osobowe 2 milionów osób w publicznej chmurze. Toyota ma kłopot  



 "
https://www.tvp.info/69994504/piotr-wawrzyk-gazprom-nie-wywiazal-sie-ze-zobowiazan,"Wiceminister spraw zagranicznych Piotr Wawrzyk powiedział, że jeśli Gazprom nie wywiązał się ze zobowiązań, to Polska ma prawo dochodzić swoich roszczeń. W ten sposób skomentował wystąpienie Europol Gazu do arbitrażu w Sztokholmie z pozwem przeciwko Gazpromowi o zwrot 850 milionów złotych.",Piotr Wawrzyk: Gazprom nie wywiązał się ze zobowiązań wobec Polski,"
Piotr Wawrzyk, który był gościem programu „Minęła 20” w TVP Info, stwierdził, że ta sprawa udowadnia potrzebę powołania Państwowej Komisji do spraw badania wpływów rosyjskich na bezpieczeństwo wewnętrzne Rzeczpospolitej w latach 2007-2022.Kwota 850 milionów złotych dotyczy zaległych należności za przesył gazu – Gazprom w ubiegłym roku zaprzestał tranzytu gazu do Europy przez Polskę, na którym zarabiał Europol Gaz. CZYTAJ TAKŻE: Polska przejęła kontrolę nad aktywami Gazpromu w PolsceRosyjska spółka była zobowiązana przesyłać surowiec przynajmniej do 2045 roku, dlatego polskie przedsiębiorstwo poniosło znaczną stratę. Polska będzie domagała się zwrotu wszystkich utraconych korzyści. 



 "
https://www.tvp.info/69979799/jak-rozliczyc-skladke-zdrowotna-termin-mija-22-maja-doradca-podatkowy-komentuje,"W poniedziałek 22 maja kończy się termin rozliczenia rocznej składki zdrowotnej przez przedsiębiorców. W sobotę w kilkudziesięciu placówkach ZUS w całym kraju eksperci będą udzielać informacji osobom prowadzącym pozarolniczą działalność, które muszą dokonać rocznego rozliczenia składki za 2022 rok. ",Uwaga przedsiębiorcy. Mija termin rozliczenia składki zdrowotnej,"
Eksperci przypominają, że w związku ze zmianami w Polskim Ładzie, wprowadzonymi w lipcu ubiegłego roku, podatnicy rozliczający się na ryczałcie mieli możliwość zmiany formy opodatkowania i przejścia na skalę podatkową. Oznacza to, że teraz – przed wysłaniem rocznej deklaracji do ZUS – można wyliczyć składkę na innej podstawie, co wpłynie korzystnie na wysokość składki zdrowotnej.   Przedsiębiorcy mogą dostać zwrot różnicy pobranych składek  Kwoty pobranych zaliczek i faktycznej składki mogą się różnić i być korzystne dla przedsiębiorców – mówi doradca podatkowy Piotr Juszczyk. – Warto tu wrócić do stycznia 2022 roku. Jeśli w formularzu do ZUS zaznaczyliśmy, że rozliczamy się na podstawie przychodu z roku 2021 oraz gdy mieliśmy wtedy przychody powyżej 300 tysięcy złotych, to warto w dokumentach do ZUS wskazać obecnie rozliczenie na podstawie przychodu miesięcznego. W tym przypadku chodzi o styczeń 2022 – wyjaśnia ekspert.  Przedsiębiorcy, którzy w trakcie trwania roku podatkowego zmienili formę opodatkowania i przeszli ze skali podatkowej na ryczałt, co zmieniło wysokość składek zdrowotnych, przed złożeniem rocznej deklaracji do ZUS mogą ubiegać się o zwrot różnicy. Według specjalistów od księgowości, powinno się w takim przypadku wysłać do Zakładu Ubezpieczeń Społecznych odpowiedni wniosek.   W niektórych przypadkach różnica w składce może wynieść nawet kilkaset złotych. Uzależnione jest to oczywiście od osiągniętych przez danego przedsiębiorcę rocznych przychodów.  Składka zdrowotna. ZUS pomoże przy rozliczeniu  – W sobotę ZUS otworzy w całym kraju kilkadziesiąt placówek. W związku ze zbliżającym się terminem na dokonanie rozliczenia, eksperci ZUS będą udzielać wyjaśnień również w sobotę 20 maja w godzinach od 9:00 do 14:00. Lista otwartych placówek jest zamieszczona na stronie internetowej Zakładu. W sobotę będzie dostępna także specjalna infolinia w Centrum Obsługi Telefonicznej tel. 22 560 16 00 – przekazał rzecznik ZUS Paweł Żebrowski.  Jeśli z rozliczenia wychodzi nadpłata i płatnik nie ma zaległości w opłacaniu składek, to ZUS utworzy wniosek o zwrot nadpłaty na profilu płatnika na PUE ZUS. Będzie trzeba go zweryfikować, podpisać i odesłać przez PUE do 1 czerwca. ZUS przekaże nadpłatę na rachunek bankowy, który jest zapisany na koncie płatnika składek, najpóźniej do 1 sierpnia. Jeśli na koncie płatnika było zadłużenie, to nadpłata zostanie rozliczona na poczet zaległości. Jeśli z rozliczenia wynika niedopłata, należy uregulować różnicę w terminie płatności składki za kwiecień, czyli do 22 maja 2023 roku.  Zobacz także: Lepsze dane o PKB niż się spodziewano. Nie ma technicznej recesji  



 "
https://www.tvp.info/69974569/usa-niewielkie-spadki-akcji-na-wall-street-gielda,"Piątkowa sesja na Wall Street zakończyła się niewielkimi spadkami głównych indeksów. Inwestorzy z niepokojem przyjęli doniesienia, że negocjacje dotyczące pułapu zadłużenia w celu uniknięcia niewypłacalności Stanów Zjednoczonych zostały wstrzymane.",Niewielkie spadki na Wall Street. W USA wciąż negocjują budżet,"
Główni negocjatorzy przewodniczącego Izby Reprezentantów Kevina McCarthy'ego w sprawie podniesienia limitu zadłużenia nagle opuścili zamknięte spotkanie z przedstawicielami Białego Domu wkrótce po jego rozpoczęciu w piątek rano. Nie wiadomo, kiedy rozmowy zostaną wznowione.Czytaj także: Rosjanie są winni EuRoPol Gazowi majątek. Międzynarodowy arbitraż o 850 mln i 5 mld zł Prezydent USA Joe Biden oświadczył, że jest przekonany, iż amerykański Kongres osiągnie porozumienie budżetowe, pozwalające na zwiększenie limitu zadłużenia oraz uniknięcie katastrofalnej niewypłacalności długu Stanów Zjednoczonych. 



  
USA grozi katastrofa?Fiasko w osiągnięciu do 1 czerwca porozumienia w sprawie podniesienia pułapu zadłużenia rządu groziłoby bezprecedensową niewypłacalnością Ameryki i mogłoby prowadzić do katastrofy gospodarczej tego kraju.Perspektywa ta wywołała obawy przed recesją i wywołała pytania o globalny status amerykańskiego długu skarbowego, rynku o wartości 23 bln USD, który jest postrzegany jako źródło płynności o najniższym ryzyku dla firm, inwestorów i banków centralnych.Czytaj także: Kuba zachęca Rosję do inwestycji na wyspie– Niewypłacalność to zdarzenie o wysokim ryzyku, ale niskim prawdopodobieństwie. Amerykańskie obligacje skarbowe są uważane za wolne od ryzyka, więc myśl o tym, że mogą przestać takie być, wstrząsa rynkami – powiedział o pułapie zadłużenia Kevin Thozet, członek komitetu inwestycyjnego w europejskim funduszu zarządzającym Carmignac. 



 "
https://www.tvp.info/69963475/samochody-na-wodor-i-elektryki-jak-przyszlosc-motoryzacji,"Największą przeszkodą blokującą wejście wodorowych pojazdów do powszechnego użytku jest infrastruktura. I gdy tylko stacje tankowania wodoru pojawią się w Polsce, rozwój wodorowej motoryzacji znacznie przyspieszy – przekonywał podczas kongresu H2POLAND Cezary Kaczmarczyk, dyrektor regionalny Toyota Central Europe.

",Jesteśmy skazani na „elektryki”? Jest „wodorowa alternatywa” [WIDEO],"
– Toyota produkuje seryjnie samochód wodorowy od ośmiu lat. W tej chwili mamy już pewność, że jest to mechanizm dobrze funkcjonujący i może być atrakcyjną ofertą dla firm i klientów indywidualnych – przekonywał Cezary Kaczmarczyk.Wodorowa alternatywaŚrodkowoeuropejskie Forum Technologii Wodorowych H2POLAND jest odpowiedzią na potrzebę popularyzowania wiedzy dotyczącej technologii nisko- i zeroemisyjnych. Wydarzenie jest platformą wymiany informacji i doświadczeń pomiędzy przedsiębiorcami, naukowcami i przedstawicielami administracji publicznej. Istotnym elementem konferencji jest ekspozycja najnowszych rozwiązań poświęconych nisko i zeroemisyjnej gospodarce. 



 "
https://www.tvp.info/69958640/lotnisko-warszawa-radom-odprawilo-juz-45-tys-podroznych,"Lotnisko Warszawa-Radom od początku swojego funkcjonowania odprawiło 4,5 tys. pasażerów – poinformował prezes Polskich Portów Lotniczych (PPL) Stanisław Wojtera w Programie 3 Polskiego Radia.","Lotnisko Warszawa-Radom odprawiło już 4,5 tys. podróżnych","
Otwarcie lotniska Warszawa-Radom odbyło się 27 kwietnia. – Do dziś lotnisko odprawiło 4,5 tys. pasażerów – powiedział Wojtera w audycji „Winien i ma”. Jak dodał, port obsłużył już połowę tego, co w całym 2016 r. – Radom na koniec roku wyląduje mniej więcej w połowie stawki polskich lotnisk regionalnych – ocenił Wojtera.Regularne połączenia Przypomniał, że od czerwca z lotniska będą latać linie czarterowe. – Wycieczki sprzedają się dobrze. Monitorujemy tę sprzedaż. Nasi partnerzy są zadowoleni. Jestem przekonany, że z roku na rok będą rozszerzać ofertę – powiedział Wojtera. Jak dodał, w tegorocznym sezonie letnim na warszawskim Lotnisku Chopina ruch pasażerski będzie wyższy niż przed pandemią, kiedy to port dochodził prawie do granicy przepustowości. – Ten ruch też będzie przekierowywany na lotnisko w Radomiu – wskazał. 



  
Z Radomia PLL LOT oferują regularne połączenia do Paryża, Rzymu, Prewezy, Tirany i Warny. Wypoczynek wakacyjny z wylotem z Radomia organizuje także dziewięć biur podróży: Coral Travel, Exim Tours, Greckie Podróże, Itaka, Nekera, Rainbow, Rego-Bis, Sun and Fun Holidays czy TUI.Touroperatorzy na wakacje lotami czarterowymi zabiorą pasażerów m.in. do Antalyi, Burgas, ale też Warny i Tirany.Busy Warszawa – Radom  Infrastruktura radomskiego lotniska umożliwia przyjmowanie najpopularniejszych samolotów, jakimi operują przewoźnicy czarterowi i niskokosztowi, czyli A320 lub B737, ale także większych maszyn – jak B787 dreamliner.Z myślą o podróżnych dojeżdżających do Radomia z Warszawy PPL uruchomiło shuttle busy, które kursują pomiędzy warszawskim Okęciem a lotniskiem Warszawa-Radom. 



 "
https://www.tvp.info/69931822/stopy-procentowe-nbp-kiedy-obnizka-i-mniejsze-raty-eksperci-zabieraja-glos,Redakcja „Obserwatora Finansowego” przeprowadziła kolejną ankietę wśród ponad stu ekonomistów. Pytania dotyczyły m.in. terminu pierwszej obniżki stóp procentowych przez RPP oraz inflacji.,Nowa ankieta „Obserwatora Finansowego”,"
W stosunku do poprzedniej ankiety rośnie grono ekspertów wskazujących, że Rada Polityki Pieniężnej obniży stopy procentowe NBP jesienią 2023 r. (wrzesień lub IV kwartał). Taką opinię wyraziło blisko 50 proc. respondentów.Spadku inflacji poniżej 10 proc. we wrześniu lub IV kwartale 2023 r. spodziewa się prawie 60 proc. pytanych.36 proc. ekonomistów widzi przestrzeń do pierwszej obniżki stóp procentowych NBP o 25 punktów bazowych we wrześniu lub IV kwartale 2023 r. Tyle samo pytanych (36 proc.) uważa, że będzie to I kwartał 2024 r.Ankieta „Obserwatora Finansowego” została przeprowadzona wśród 114 ekonomistów w dniach 28 kwietnia – 8 maja 2023 r.Ekonomiści, którzy udzielili odpowiedzi, reprezentowali 20 ośrodków: Polskie Towarzystwo Ekonomiczne, Uniwersytet Ekonomiczny w Krakowie, Uniwersytet Kardynała Stefana Wyszyńskiego, PKO Bank Polski, Uniwersytet Warszawski, Alior Bank, Katolicki Uniwersytet Lubelski Jana Pawła II, BOŚ Bank, BTFG Audit/BTFG Advisory, mBank, Krajowa Izba Gospodarcza, DMK/AceMarketU, Polski Instytut Ekonomiczny, PZU SA, PZU Życie SA, Szkoła Główna Gospodarstwa Wiejskiego, Uniwersytet Szczeciński, Uniwersytet Wrocławski, Wyższa Szkoła Bankowa w Poznaniu i Szkoła Główna Handlowa. 



 "
https://www.tvp.info/69955226/truskawki-maliny-czeresnie-juz-sa-sa-zbiory-owocow-jakie-ceny,"Pogoda opóźnia zbiory, ale na rynku jest coraz więcej truskawek, choć większych dostaw będzie można spodziewać w przyszłym tygodniu. Ceny szybko spadają, w ciągu tygodnia o około 10 zł za kilogram i obecnie trzeba zapłacić około 18-22 zł za kilogram. Polskie truskawki są już tylko niewiele droższe od importowanych, a o wiele smaczniejsze. Na rynku hurtowym pojawiły się także maliny z Lubelszczyzny. Za kilogram tych owoców trzeba zapłacić około 55-60 zł. Mały pojemniczek malin z uprawy szklarniowej to wydatek rzędu 7-8 zł. Coraz większy jest też wybór warzyw, tanieją także pomidory.","Truskawki tanieją, są już maliny. Jakie ceny? [WIDEO]","
Polskie truskawki są już tylko niewiele droższe od importowanych, a o wiele smaczniejsze. Na rynku hurtowym pojawiły się także maliny z Lubelszczyzny.Za kilogram tych owoców trzeba zapłacić około 55-60 zł. Mały pojemniczek malin z uprawy szklarniowej to wydatek rzędu 7-8 zł.Coraz większy jest też wybór warzyw, tanieją także pomidory.Wyższe dopłaty dla rolników sprzedających pszenicę 



 "
https://www.tvp.info/69943741/gazprom-jest-winny-europol-gazowi-gigantyczne-pieniadze,"Właściciel polskiego odcinka gazociągu jamalskiego, spółka EuRoPol Gaz wezwała rosyjski Gazprom do arbitrażu ws. roszczeń łącznie na około 6 mld zł – poinformował w czwartek w TVP Info wicepremier, minister aktywów państwowych Jacek Sasin.",Rosjanie są winni EuRoPol Gazowi majątek. Międzynarodowy arbitraż o 850 mln i 5 mld zł,"
– EuRoPol Gaz, czyli spółka odpowiedzialna za przesył gazu, wystąpiła do arbitrażu z pozwem przeciwko Gazpromowi o zwrot mniej więcej 850 mln zł należności, zaległych należności za przesył gazu. Waldemar Pawlak podarował te pieniądze Rosjanom w 2010 roku, nie dochodził tych pieniędzy, co też pokazuje, jak tamten rząd (...) był w ukłonach w stosunku do Rosjan, ale pod warunkiem że Rosjanie do 2045 roku będą ten gaz przesyłać i EuRoPol Gaz będzie na tym zarabiał – powiedział Sasin.Jak wyjaśnił wicepremier, gaz, który miał płynąć przez Polskę, nie płynie, dlatego Polska ma prawo do tego, żeby domagać się zwrotu pieniędzy.Gaz miał płynąć do 2045 roku.– Co więcej, ten pozew, ten wniosek o arbitraż dotyczy również utraconych zysków przez EuRoPol Gaz. To kwota powyżej 5 mld zł. Na tyle oszacowano rzeczywiście ten czas do 2045 roku, gdzie Rosjanie zobowiązali się przesyłać gaz przez polskie terytorium – podkreślił. 



 "
https://www.tvp.info/69941552/wyzsze-doplaty-dla-rolnikow-sprzedajacych-pszenice,"Szef resortu rolnictwa Robert Telus ogłosił wyższe kwoty dopłat: rolnicy, którzy sprzedadzą pszenicę od 15 maja do 30 czerwca br., dostaną nie 2200 zł/ ha, ale 3025 zł.
",Wyższe dopłaty dla rolników sprzedających pszenicę,"
„Podjęliśmy decyzję o zwiększeniu wysokości wsparcia do sprzedaży zbóż we wszystkich formach. Będzie ono udzielane do pierwszych 300 hektarów” – poinformował minister rolnictwa i rozwoju wsi Robert Telus.Rada Ministrów przyjęła rozporządzenie wprowadzające zmiany w już uruchomionych programach pomocy dla producentów rolnych, którzy ponieśli dodatkowe koszty w wyniku braku stabilizacji na rynku pszenicy lub kukurydzy w związku z eksportem zbóż z Ukrainy.CZYTAJ TAKŻE: Rekompensaty dla rolników i kolejne 100 mln euro. Decyzje niebawem﻿Pomoc wynika z dużych spadków cen zbóż, w tym pszenicy, na Giełdzie MATIF (to najważniejsza europejska giełda płodów rolnych decydująca m.in. o cenach pszenicy konsumpcyjnej).#wieszwiecejPolub nas– Sytuacja na rynku rolnym, przede wszystkim na rynku zbóż, jest dynamiczna, dlatego Rada Ministrów podjęła kolejne decyzje dotyczące pomocy. Podjęliśmy szybkie działania, by chronić wieś przed negatywnymi skutkami wojny za wschodnią granicą. Przygotowaliśmy konkretne rozwiązania dla rolników, które zakładają m.in. dopłaty do zbóż, nawozów i paliwa dla rolników – mówił Robert Telus podczas konferencji w Kancelarii Prezesa Rady Ministrów.Teraz rolnicy, którzy sprzedają pszenicę po 15 maja do 30 czerwca 2023 r., otrzymają 3025 zł dopłaty do jednego hektara uprawy. 



 "
https://www.tvp.info/69936037/samochody-elektryczne-kiedy-zakaz-sprzedazy-aut-spalinowych,"Słowacki parlament zobowiązał rząd do głosowania na szczeblu unijnym przeciwko inicjatywom związanym z zakazem sprzedaży aut spalinowych, dopóki pozytywny wpływ takich regulacji na środowisko nie będzie jednoznaczny. Za przyjęciem uchwały zagłosowało 127 ze 145 obecnych posłów. ",Słowacy wciskają hamulec zamiast gazu... w „elektrykach”,"
Przyjęta przez parlament uchwała dotyczy nie tylko samego zakazu, ale również inicjatyw skutkujących wzrostem cen pojazdów z silnikami spalinowymi. Słowaccy posłowie zobowiązali też rząd do prowadzenia negocjacji w tej sprawie i budowania poparcia wśród innych państw Unii Europejskiej.Samochody tylko dla „zielonej” elity?Rezolucja prawdopodobnie wpłynie też na stanowisko Bratysławy w sprawie normy emisyjnej Euro 7. Jej przyjęcie – zdaniem ekspertów – może oznaczać koniec produkcji małych, przystępnych cenowo aut. Słowacja tymczasem jest największym na świecie producentem samochodów w przeliczeniu na liczbę mieszkańców, a przemysł motoryzacyjny jest głównym napędem jej gospodarki. 



 "
https://www.tvp.info/69930623/kursy-walut-nbp-18052023-r-euro-dolar-funt-frank-w-czwartek-18-maja-eur-usd-gbp-chf,"W czwartek 18 maja rano polska waluta straciła na wartości wobec euro, dolara amerykańskiego, a zyskała do franka szwajcarskiego. Narodowy Bank Polski opublikował nowe dane o bieżących średnich kursach walut. Ile kosztuje dolar, euro, funt szterling czy frank szwajcarski? Sprawdziliśmy, ile trzeba zapłacić także za inne waluty. ","Kursy walut NBP w czwartek 18 maja 2023 r. Sprawdź cenę euro, dolara, funta, franka i innych walut","
W południe Narodowy Bank Polski opublikował tabelę średnich kursów krajowej waluty w stosunku do walut obcych:  Kurs euro (EUR) 18.05.2023: • Kurs euro opublikowany w czwartek 18 maja przez NBP wynosi: 4,5355 zł.  Kurs dolara (USD) 18.05.2023: • Kurs dolara opublikowany w czwartek 18 maja przez NBP wynosi: 4,1929 zł.  Kurs funta szterlinga (GBP) 18.05.2023: • Kurs funta szterlinga opublikowany w czwartek 18 maja przez NBP wynosi: 5,2150 zł.  Kurs franka szwajcarskiego (CHF) 18.05.2023: • Kurs franka szwajcarskiego opublikowany w czwartek 18 maja przez NBP wynosi: 4,6568 zł.  Pozostałe kursy walut w czwartek 18.05.2023:• Kurs hrywny ukraińskiej (UAH) wynosi 0,1136 zł • Kurs korony szwedzkiej (SEK) wynosi 0,3996 zł • Kurs korony norweskiej (NOK) wynosi 0,3866 zł • Kurs korony czeskiej (CZK) wynosi 0,1911 zł.Zobacz także: Lepsze dane o PKB, niż się spodziewano. Nie ma technicznej recesji 



 "
https://www.tvp.info/69929010/pkp-intercity-aplikacja-mobilna-przewoznika-pozwala-juz-na-zapisanie-biletu-jako-pdf-,W zaktualizowanej wersji aplikacji PKP Intercity użytkownicy zyskali możliwość pobrania biletu na telefon w wersji PDF. Program pozwala już także na dodanie terminu podróży do kalendarza – poinformował największy polski operator kolejowy. ,Aplikacja PKP Intercity zaktualizowana. Ma nową funkcję,"
Jak poinformowała spółka, od uruchomienia aplikacji mobilnej PKP Intercity na początku roku sprzedano za jej pośrednictwem ponad 500 tys. biletów. W wyniku serii aktualizacji program umożliwia już zakup biletów na pociąg przy użyciu m.in. Google Pay, Apple Pay, systemu BLIK czy płatności kartą.  „Innym pomocnym narzędziem jest wyszukiwanie celu podróży z funkcją metastacji” – przekazał przewoźnik. Jak wyjaśniono, funkcja ta umożliwia wyszukanie połączenia po wpisaniu nazw miejsca rozpoczęcia i zakończenia podróży. Pasażerowie mają również możliwość graficznej rezerwacji miejsc w aplikacji.  W wyniku ostatniej aktualizacji aplikacja PKP Intercity została ponadto rozszerzona o dwie nowe funkcje.  „W najnowszej wersji użytkownicy zyskali możliwość pobrania biletu w formacie .pdf. Dzięki temu podróżny może łatwo przesłać go na inne urządzenie, udostępnić bliskiej osobie lub okazać bilet do kontroli w przypadku braku połączenia z internetem. Dodatkowo podróżni mogą już dodawać termin podróży do swojego kalendarza” – poinformowała spółka.  PKP Intercity to największy polski operator kolejowy. Spółka zapewnia komunikację pomiędzy dużymi miastami oraz popularnymi ośrodkami turystycznymi w kraju, a także umożliwia podróżowanie po Europie. W 2022 r. z usług przewoźnika skorzystało prawie 60 mln pasażerów.  



 "
https://www.tvp.info/69922809/ile-wyniosla-nadwyzka-handlowa-polski-w-pierwszym-kwartale-,"Polski Instytut Ekonomiczny (PIE) w oparciu o dane z Głównego Urzędu Statystycznego poinformował, że w pierwszym kwartale tego roku Polska osiągnęła dodatnie saldo handlowe, które wyniosło 2,9 mld euro. W roku minionym pierwszy kwartał zakończył się deficytem wynoszącym 4,7 mld euro.",Duża nadwyżka handlowa Polski w pierwszym kwartale,"
Eksperci Instytutu podkreślili, że na początku 2023 r. odwróceniu uległa dynamika cen transakcyjnych, co również mogło pozytywnie wpłynąć na polskie saldo handlowe. „Ceny w eksporcie w styczniu wzrosły w ujęciu ogólnym o prawie 16 proc., w imporcie – o 11 proc. Wzrost cen w imporcie słabł od listopada poprzedniego roku, a szczególne znaczenie miały ceny paliw, które spadły pod koniec roku. W eksporcie wciąż rosły dynamicznie ceny m.in. żywności czy napojów. Nadal to przede wszystkim wzrost cen napędzał wzrost wartości handlu zagranicznego, choć efekt ten będzie słabł w porównaniu do zeszłego roku” – wskazali.Dodali, że w całym 2022 r. wolumen importu wzrósł zaledwie o 3,5 proc., a w styczniu 2023 r. nawet spadł o 3,8 proc. „Eksport ilościowo wzrósł w zeszłym roku o niecałe 2 proc., a w styczniu br. obronił się przed spadkiem, ale wolumen zwiększył się tylko o 0,8 proc.” – napisali. 



  
Czynniki wpływające na zmiany strukturyAnalitycy PIE zwrócili uwagę, udział Chin w polskim imporcie w pierwszym kwartale spadł o 1 pkt. proc. w porównaniu do analogicznego okresu roku 2022 r. i wyniósł 13,5 proc. Chiny są nadal drugim najważniejszym dostawcą dla Polski, po Niemczech (20 proc., spadek o 0,9 pkt. proc.) i Włoszech (4,6 proc.). „Na zmianę struktury wpływa kilka różnych czynników, m.in. wzrost importu surowców mineralnych z USA oraz maszyn i urządzeń elektronicznych a także broni z USA i Korei Płd. Udział Stanów Zjednoczonych wzrósł o 1,1 pkt. proc. do 4,3 proc. oraz Korei Płd. o 0,7 pkt. proc. do 2,8 proc. (stąd również chemikalia m.in. do przemysłu baterii elektrycznych). Miesięczne dane handlowe będą silnie zaburzone z powodu realizacji dużych kontraktów m.in. wojskowych. Na zmiany struktury wpłynęły także czynniki makroekonomiczne: zakończenie gromadzenia nadmiarowych zapasów przez firmy, słaba konsumpcja i problemy z odbiciem produkcji w Chinach” - wskazali analitycy PIE.Zauważyli też, że poza ogromnym wzrostem znaczenia Ukrainy w polskim eksporcie w 2022 r., wśród najważniejszych odbiorców polskiego eksportu nie doszło do znaczących zmian. „W porównaniu z pierwszym kwartałem 2022 r. udział Ukrainy wzrósł o ponad 1,2 pkt. proc. i wyniósł 2,9 proc., ale zmalał w porównaniu do trzeciego i czwartego kwartału 2022 r. odpowiednio o 0,3 pkt. proc. i o 0,7 pkt. proc., przede wszystkim ze względu na znaczący spadek eksportu produktów mineralnych (w tym paliw, których ceny spadły). O 0,5 pkt. proc. spadł udział Włoch będących piątym odbiorcą polskich towarów” – podsumowali. 



 "
https://www.tvp.info/69921058/kuba-zacheca-rosje-do-inwestycji-na-wyspie,"Władze Kuby ogłosiły zachęty dla firm z Rosji, aby skłonić je do inwestowania na karaibskiej wyspie – poinformowali przedstawiciele obu krajów podczas odbywającego się w Hawanie forum gospodarczego.",Kuba zachęca Rosję do inwestycji na wyspie,"
Cytowany przez Agencję Reutera szef rosyjskiej delegacji Borys Titow poinformował, że podczas wydarzenia zorganizowanego w hawańskim hotelu Nacional „Kuba wyraźnie otworzyła drzwi dla rosyjskich inwestycji”.Wśród zaprezentowanych przez kubańskie władze propozycji jest możliwość korzystania przez rosyjskie spółki z terenów rolnych na wyspie przez 30 lat, co Titow określił mianem „niezwykłego ustępstwa dla zagranicznych firm na Kubie”.Rząd w Hawanie, jak dodał Borys Titow, zamierza zwolnić też rosyjskie firmy z ceł importowych na niektóre technologie. Dodatkowo rosyjskie firmy uzyskają na Kubie prawo do transferowania do swojej ojczyzny zysków czerpanych na wyspie.Według szacunków Kremla wymiana handlowa pomiędzy Kubą a Rosją wyniosła w 2022 r. 450 mln dolarów, czyli trzy razy więcej niż rok wcześniej.  



 "
